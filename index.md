---
layout: start
title: null
subtitle: null
hide: true
feature-img: assets/img/headers/topp\_samtaloteket.jpg
feature-img-height: 40%
published: true
---
En kan glida oreflekterat igenom livet, eller ta sig an viktiga
frågor för att bilda sig en egen uppfattning. Samtaloteket är en plats för det
senare i en trevlig miljö och med ledning av kunniga talare med olika bakgrund
och infallsvinklar. Oavsett livsåskådning är du välkommen att utbyta tankar
och brottas med frågeställningar. Köp en kopp kaffe eller låt bli, men ge dig
in i samtalet så letar vi svar tillsammans.


## HÅLLBARA RELATIONER - Varför är det så svårt?
Bonde söker fru, Gift vid första ögonkastet och Love is bind. På Tinder finns över 55 miljarder matchningar och majoriteten av den musik vi lyssnar på handlar om kärlek. Detta samtidigt som det enligt Statistiska centralbyrån skedde 25 619 skilsmässor i Sverige år 2020.

Så mycket i vårt samhälle kretsar kring en längtan efter kärleksrelationen. Men att vara i en kärleksrelation är inte lätt, i alla fall om vi ska se till populärkulturens skildringar av besvikna par, parterapi- och skilsmässosiffror och din kompis som blivit dumpad (eller dumpat) igen. Hållbara relationer, varför är det så svårt?

I höstens Samtalotek bjuder vi in till samtalskvällar där vi lyfter frågan om just kärleksrelationen. Välkomna in i samtalet om hållbara (och ohållbara) relationer!

## [Dejting](https://www.facebook.com/events/219468756821000/)

![Josefin de Grigorio](assets/img/speakers/josefin_de_grigorio.jpg 'Josefin de Grigorio'){:class="portrait-image"}

#### Ons 6 okt, talare Josefin de Grigorio
Vad är det som är så svårt med kärleksrelationer? Har vi orimliga förväntningar på oss själva och våra partners? Och är det svårare nu än tidigare att skapa en hållbar relation? Josefin de Gregorio leder oss i samtal kring yttre och inre förväntningar på relationer i tinder-dejternas tid.

Josefin de Gregorio är litteraturvetare och författare. För närvarande är hon vikarierande redaktör för kulturnyheter och debatt på Svenska Dagbladet. År 2020 myntade hon begreppet ”kanskemannen”, han som dejtar och pratar filosofi men inte tar steget och älskar fullt ut. Begreppet blev ett betydande inlägg i debatten den sexuella revolutionens baksida.

## Tvåsamhet

![Emma Audas](assets/img/speakers/emma_audas.jpg 'Emma Audas'){:class="portrait-image"}

#### Ons 20 okt, talare Emma Audas

”Att dela glädje och sorg med dig och vara dig trogen tills döden skiljer oss åt”. Tills döden skiljer oss åt? 

Vad gör man när slitningen uppstår, den att fortsätta kämpa och ge upp när det är dags att ge upp? Hur hanterar vi svårigheterna i kärleksrelationen? Vad gör man när livet kraschar i och med att relationen går sönder? Och hur stöttar vi varandra i den processen?

I kvällens Samtalotek leder prästen och teologen Emma Audas oss i detta både personliga och smärtsamma ämne. År 2020 disputerade hon med sin avhandling ”Det heliga äktenskapet”, som också släppts som bok. 


## Hur är det möjligt?
<!--
![Christina Halldorf](assets/img/speakers/christina_halldorf.jpg 'Christina Halldorf'){:class="portrait-image"}
-->

#### Mån 15 nov, talare Christina Halldorf

Hållbara relationer, konstruktiva relationer, uppbyggande relationer, relationer som håller över tid, och så levde de lyckliga…

I höstterminens sista Samtalotek vill vi lyfta samtalet om de hållbara relationerna. Hur bygger man relationer som håller över tid, de som bygger upp istället för att riva ner? Och kan man ens lyfta den frågan utan att det blir präktigt, kravfyllt eller pretentiöst? 

Samtaloteket bjuder in psykologen och parterapeuten Christina Halldorf som bl.a. skriver på tidningen Dagens relationssajt. Kvällens fokus ligger på samtalet om relationer som fungerar. Välkomna!


## Välkommen!
Samtalet hittar du kl. 18.00 - 20.00 på Condeco, Kungsgatan 45, Göteborg. Mer info på [Facebook](https://www.facebook.com/samtaloteket).

<div style="text-align: center">
<iframe src="https://www.google.com/maps/embed?pb=!1m18!1m12!1m3!1d2131.709934542498!2d11.964510816462013!3d57.70439774726267!2m3!1f0!2f0!3f0!3m2!1i1024!2i768!4f13.1!3m3!1m2!1s0x464ff36f899a096f%3A0xb1ede17b02db4611!2sCondeco%20Kungsgatan!5e0!3m2!1ssv!2sse!4v1631559932082!5m2!1ssv!2sse" width="600" height="450" frameborder="0" style="border:0; padding:0" allowfullscreen></iframe>
</div>
