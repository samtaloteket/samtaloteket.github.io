---
layout: start
title: null
subtitle: null
hide: true
feature-img: assets/img/headers/topp\_samtaloteket.jpg
feature-img-height: 40%
published: true
---

**Samtalet - formande med Elin Liljero Eriksson. Live ikväll kl. 18**

Livestreamas [på vår facebooksida](https://www.facebook.com/samtaloteket).

---

En kan glida oreflekterat igenom livet, eller ta sig an viktiga
frågor för att bilda sig en egen uppfattning. Samtaloteket är en plats för det
senare i en trevlig miljö och med ledning av kunniga talare med olika bakgrund
och infallsvinklar. Oavsett livsåskådning är du välkommen att utbyta tankar
och brottas med frågeställningar. Köp en kopp kaffe eller låt bli, men ge dig
in i samtalet så letar vi svar tillsammans.

## Samtalet – farligt, formande, förbjudet
I en demokrati ska man få tänka och tycka vad man vill och ha möjlighet att
uttrycka sina åsikter öppet. Visst råder åsiktsfrihet i Sverige, men är alla
samtal verkligen tillåtna här? Vem får vi samtala med, och om vad? Kan man ha
olika åsikter utan att kränka varandra?

I höstens Samtalotek vill vi utforska frågan om det öppna samtalsklimatet. Vi
vill tränga djupare än de normaliserade åsikterna och trotsa rädsla, tvivel och
dömande. Vi tror att vi på så vis lotsas in i de farliga, formande och kanske
förbjudna – men med säkerhet viktiga – samtalen.

## Samtalet - förbjudet
![Morten Sager](assets/img/speakers/morten_sager.jpg 'Morten Sager'){:class="portrait-image"}
#### Tis 27 okt, talare Morten Sager
I kvällens Samtalotek vill vi utforska på vilket sätt samtalet kan hjälpa oss
att förstå varandras smärta och strider. Morten leder oss i samtalet om det
öppna samtalet i en polariserad samtid. Måste vi alltid markera vår egen godhet
i samtal? Markerar vi vår godhet genom att kritisera andra?

Morten Sager är universitetslektor i vetenskapsteori och ansvarig för
masterprogrammet i evidensbasering vid Göteborgs Universitet. Hans forskning
har fokuserat på bl.a. mötet mellan olika professioners synsätt och användning
av evidens. Morten har i många år haft huvudansvaret för unga vuxna i
Saronförsamlingen och är en av initiativtagarna till Samtaloteket. 

## Samtalet - farligt
![Christer Mattsson](assets/img/speakers/christer_mattsson.jpg 'Christer Mattsson'){:class="portrait-image"}
#### Ons 4 nov, talare Christer Mattsson
För 22 år sedan möttes en ung lärare och en tonårskille i ett klassrum för att
debattera nazism. Tonårskillen blev senare en av Sveriges ledande
högerextremister. – Jag vann debatten men jag förlorade eleven, säger Christer
Mattsson.

Christer Mattsson är forskare, lärare och verksam som föreståndare för
Segerstedtsinstitutet vid Göteborgs universitet. Han jobbar med frågor som
berör förebyggande av våldsbejakande extremism, motverkande av rasism samt
undervisning om Förintelsen. I kvällens Samtalotek vill vi diskutera hur vi kan
skapa förutsättningar för att få syn på vårt eget och andras tänkande, hur vi
undviker att konfrontera och hur vi kan möjliggöra det empatiska lyssnandet.

## Samtalet - formande
![Elin Liljero Eriksson](assets/img/speakers/elin_liljero_eriksson.jpg 'Elin Liljero Eriksson'){:class="portrait-image"}
#### Må 16 nov, talare Elin Liljero Eriksson
Människan är beroende av gemenskap, och fysisk närhet bidrar till empati,
bättre välmående och djupare relationer. Men vad händer när saker och ting blir
mer och mer digitalt? Går det lika bra, eller kanske ännu bättre, att vårda
våra relationer genom våra digitala medier? Vad är poängen med att ses ”in real
life”?

I kvällens samtalotek ger vi oss, tillsammans med Elin Liljero, ut på en
personlig resa och ger oss inspiration till samtal kring poängen med att ses
IRL, hur man balanserar det digitala livet med det fysiska, och förmågan att
bli mer närvarande när det väl händer ”IRL”.

Elin Liljero Eriksson är journalist och författare till bl.a. boken Låt oss
prata om att ses IRL.

## Välkommen!
Samtalet hittar du kl. 18.00 - 20.00 i Saronkyrkan, Brunnsgatan 3, samt livestream på [Facebook](https://www.facebook.com/samtaloteket).

<div style="text-align: center">
  <iframe src="https://www.google.com/maps/embed?pb=!1m18!1m12!1m3!1d2132.3718320570456!2d11.956558816461845!3d57.693152348149134!2m3!1f0!2f0!3f0!3m2!1i1024!2i768!4f13.1!3m3!1m2!1s0x464ff36b50b081f3%3A0xc57eeab66ec83bbd!2sSaronf%C3%B6rsamlingen%20i%20G%C3%B6teborg!5e0!3m2!1sen!2sse!4v1601122914042!5m2!1sen!2sse" width="600" height="450" frameborder="0" style="border:0; padding:0" allowfullscreen></iframe>
</div>
